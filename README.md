Dit is een eerste opzet voor een gedragscode* voor TiltShift werkplaatsen, teams, en projecten.

Feedback en suggesties worden zeer op prijs gesteld.

<sup><sub>&#42; Deze gedragscode is een fork van de Code for NL gedragscode.</sub></sup>

TiltShift gedragscode
=====================

De TiltShift (online) werkplaatsen, teams, en projecten zijn omgevingen waar we er samen voor zorgen dat:

1. mensen zich veilig en gerespecteerd voelen.
2. mensen hun identiteit vrijelijk kunnen uiten.
3. ieders ideeën, vaardigheden, en bijdragen gewaardeerd worden als inspiratie.
4. er wordt uitgegaan van verschillende achtergronden, ziens- en denkwijzen, en het ontdekken daarvan wordt aangemoedigd.
5. we niet de slimste willen zijn, maar vooral betrokken en geïnteresseerd.
6. mensen vrij zijn van discriminatie en ongewenst gedrag.
7. mensen zoveel mogelijk samen werken.
8. mensen minstens zoveel luisteren als praten.
9. wordt gezocht naar manieren waarop mensen zo productief mogelijk hun vaardigheden en energie kunnen inzetten.
10. relaties en conversaties tussen teamleden, opdrachtgevers, belanghebbenden, en andere partijen respectvol, gezamenlijk, en productief worden gehouden.

In het geval van intimidatie, discriminatie en/of andere vormen van ongewenst en/of onbehoorlijk gedrag, verzoeken wij hiervan direct melding te maken bij Joris Boeren (joris@tiltshift.nl) of Johan Groenen (johan@tiltshift.nl).

### E-mail template voor melding van onbehoorlijk gedrag

Onderwerp: Melding onbehoorlijk gedrag

Ik maak melding van ongewenst en/of onbehoorlijk gedrag binnen TiltShift: (naam, locatie, datum).

Ik ben bereikbaar via: (contactinformatie).
